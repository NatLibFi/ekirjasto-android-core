E-biblioteket är en kostnadsfri app som innehåller tusentals e-böcker, ljudböcker och digitala tidskrifter. Du kan låna e-böcker och ljudböcker i två veckor. Efter det returneras boken automatiskt – det blir inga förseningsavgifter. E-biblioteket har material på finska, svenska och engelska samt i viss mån på andra språk.

Logga in i appen första gången med hjälp av stark autentisering och skapa sedan en nyckelkod som gör inloggningen snabbare.

Du kan också ladda ner en egen E-biblioteksapp för ditt barn. Det finns någonting att läsa och lyssna på för barn i alla åldrar.

E-biblioteket kan användas av dem vars hemkommun har anslutit sig till e-biblioteket. Tjänsten E-biblioteket produceras av Nationalbiblioteket i samarbete med de allmänna biblioteken.